Gäller för: Västra Götalandsregionen
Innehållsansvar: Ingemar Qvarfordt, (ingqv), Universitetssjukhusö
Granskad av: Ingemar Qvarfordt, (ingqv), Universitetssjukhusö
Godkänd av: Ingemar Qvarfordt, (ingqv), Universitetssjukhusö

# Legionella


Giltig från: 2023-03-22
Giltig till: 2025-03-22


Regional rekommendation för kommunal vård och omsorg som komplement till Vårdhandboken.
Framtagen av Vårdhygiens nätverksgrupp för kommunal vård och omsorg i Västra Götaland.

## Förändringar sedan föregående version

Inga förändringar.

## Syfte

Förhindra spridning av legionella inom kommunal vård och omsorg samt tydliggöra
förebyggande åtgärder för att förhindra smittspridning. Det är ett komplement till
[Vårdhandbokens mer omfattande avsnitt om Legionella.](https://www.vardhandboken.se/vardhygien-infektioner-och-smittspridning/infektioner-och-smittspridning/legionella-forebyggande-atgarder/oversikt/)

## Bakgrund

Legionella pneumophila är en allmänt förekommande bakterie i jord och vatten.
Legionella kan orsaka allvarlig lunginflammation (s.k. legionärssjuka).
Inkubationstiden är 2–10 dygn, vanligast 5–6 dygn. Legionella är anmälnings- och
smittspårningspliktig enlig smittskyddslagen.
Legionella förökar sig lättast i stillastående vatten vid temperaturer mellan 20–45°C.
Tillväxt sker framför allt i den biofilm som bildas i vattenledningsrör och
duschslangar. För att undvika legionellatillväxt är det viktigt med bra flöde och rätt
temperatur i vattensystemets alla delar. Se förebyggande åtgärder nedan.

#### Riskgrupper

Personer med nedsatt immunförsvar, t.ex. pga hög ålder, rökning, immunnedsättande
medicinering, kroniska sjukdomar såsom diabetes, KOL, har ökad risk att insjukna.

## Åtgärder

#### Vårdtagarnära och vårdrelaterat arbete

       - Patienter med legionellainfektion kan vårdas tillsammans med andra.

       - [Arbeta efter Grundläggande vårdhygieniska rutiner](https://mellanarkiv-offentlig.vgregion.se/alfresco/s/archive/stream/public/v1/source/available/sofia/ssn11800-2140136717-245/surrogate/Grundl%c3%a4ggande%20v%c3%a5rdhygieniska%20rutiner.pdf)

Rubrik: Legionella


-----

#### Åtgärder vid fall av legionella

Utredning av smittkälla vid fall av legionella sker enligt flera olika lagstiftningar och
flera olika aktörer behöver involveras. Samverkan mellan dessa är nödvändig, varför
en utredningsgrupp rekommenderas. Exempel på aktörer som bör ingå;
verksamhetsföreträdare, representant för Hälso- och sjukvården i kommunen,
Medicinskt ansvarig sjuksköterska, Smittskydd Västra Götaland, VVS-ansvarig för
fastigheten, Miljö- och hälsoskyddsinspektör från aktuell kommun och Vårdhygien
m.fl.

#### Förebyggande åtgärder – verksamhetens ansvar

 - Vattentemperaturen på utgående varmvatten från varmvattenberedaren ska vara

minst 60°C och vattnet vid tappstället ska vara minst 50 ̊C efter 1 minuts
spolning.

 - Tappställen som inte används ska spolas igenom en gång per vecka. Spola igenom

alla kranar och duschar enligt följande:

1. Spola kallvatten i 1 min, känn med handen att det blir kallt.
2. Spola varmvatten i 1 min, känn med handen att det blir varmt.

Vid spolning i dusch låt dörren stå öppen. Åtgärden bör dokumenteras och
signeras i checklista.

 - Vid misstanke om felaktig kall- eller varmvattentemperatur, eller om vatten
trycket upplevs för lågt bör tappningsstationen felanmälas till fastighetsansvarig
och inte användas i väntan på åtgärd.

 - Kranar och andra tappställen som inte används ska tas bort.

 - Duschslang ska hängas på översta duschhållaren för att tömma slangen på

vatten, samt inte vara längre än 1,5 m. Duschslangen bör förses med snabbkoppling (nitokoppling). Koppla bort duschslangen från blandaren efter varje
användning, låt den hänga rakt ner utan att nudda golvet.

 - Duschslang ska vara ljustät och strilmunstycke ha stora hål.

#### Andningshjälpmedel

Rengöring av innerdelar till trachealkanyler, nebuliseringskoppar och liknande ska
avslutas med sköljning i sterilt vatten alternativt natriumklorid. Se [Rengöring av](https://mellanarkiv-offentlig.vgregion.se/alfresco/s/archive/stream/public/v1/source/available/sofia/hs9766-305841775-328/surrogate/Reng%c3%b6ring%20av%20andningshj%c3%a4lpmedel%20i%20hemmet.pdf)
[andningshjälpmedel i hemmet](https://mellanarkiv-offentlig.vgregion.se/alfresco/s/archive/stream/public/v1/source/available/sofia/hs9766-305841775-328/surrogate/Reng%c3%b6ring%20av%20andningshj%c3%a4lpmedel%20i%20hemmet.pdf) under rubrik ”Åtgärder för att förhindra tillväxt av
bakterien legionella i flergångsprodukter”.

#### Övrigt

Luftfuktare, vattenautomater, bubbelbad och ismaskiner rekommenderas inte.


Rubrik: Legionella


2


-----

#### Kunskapsunderlag

[Legionella i miljön – en kunskapssammanställning om hantering av smittrisker](https://www.folkhalsomyndigheten.se/smittskydd-beredskap/smittsamma-sjukdomar/legionellainfektion-och-pontiacfeber/legionella-i-miljon--en-kunskapssammanstallning-om-hantering-av-smittrisker/)
Folkhälsomyndigheten

[BOV - Byggenskap och Vårdhygien 3.dje utgåvan. sid. 26, Svensk Förening för](https://sfvh.se/bov-byggenskap-och-vardhygien)
Vårdhygien- SFVH

#### Uppföljning, utvärdering och revision

Vårdhygiens nätverksgrupp i Västra Götaland ansvarar för uppföljning, utvärdering
och revision av denna rutin.


Rubrik: Legionella


3


-----

# Information om handlingen

**Handlingstyp: Rutin**

**Gäller för: Västra Götalandsregionen**

**Innehållsansvar: Ingemar Qvarfordt, (ingqv), Universitetssjukhusö**

**Granskad av: Ingemar Qvarfordt, (ingqv), Universitetssjukhusö**

**Godkänd av: Ingemar Qvarfordt, (ingqv), Universitetssjukhusö**

**Dokument-ID: SSN11800-2140136717-247**

**Version: 1.0**

**Giltig från: 2023-03-22**

**Giltig till: 2025-03-22**


-----

